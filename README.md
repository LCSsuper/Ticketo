# Ticketo
Met Ticketo kan een gebruiker eenvoudig aankopen inventariseren door de bonnetjes in te scannen. Zo staan de bonnetjes op één plek en zijn ze altijd in handbereik!

## Achtergrond
Ticketo is gemaakt door Nils Groen en Lucas Bos voor de courses Develop a Hybrid Application en Develop an IOS Application van de Minor Mobile Application Development, gegeven op de HAN in Arnhem. Voor beide courses hebben we dezelfde app gemaakt om het verschil tussen hybrid en native app development te ondervinden.

In de deze repository zijn beide projecten te vinden.

## Hybrid
Voor de hybrid app hebben we gebruik gemaakt van Ionic 3. Omdat Ionic gebruik maakt van bekende talen (Typescript, HTML, SASS) is het voor een webdeveloper eenvoudig om een eerste app te maken. Met de packages is het ook eenvoudig om elementen van de telefoon aan te spreken, zoals de camera of de gyroscope.

## Native
Voor de native app hebben we gebruik gemaakt van Swift 4. De taal heeft een wat hogere leercurve maar is erg uitgebreid en werkt fijn zodra je er wat bekender mee bent. De interface kan gebouwd worden door elementen te slepen, die vervolgens aan functies/variabelen gekoppeld kunnen worden door te slepen.

## Vergelijking
Een hybrid app kan makkelijk en snel gebouwd worden omdat de taal die gebruikt wordt niet nieuw is. Ook is het designen van de interface eenvoudig met enige voorkennis van HTML en SASS.

Een native app zal beter werken omdat deze voor een specifiek platform gebouwd wordt. Alle features van de telefoon kunnen ook benut worden omdat de taal gebruikt wordt die ervoor geschreven is. Met een hybrid app kan het maar zo zijn dat bijvoorbeeld faceID nog geen package heeft en dus nog niet ondersteund wordt. Dit zal niet het geval zijn bij een native app. Ook zal de performance beter zijn.

## Conclusie
Wil je snel een app maken die vrij simpel is en niet veel gebruik maakt van sensoren van de telefoon? Maak een hybrid app.

Wil je een app maken die goede performance vergt? Of met veel sensoren van de telefoon werkt? Maak een native app.